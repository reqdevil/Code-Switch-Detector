E1: Kaç dakika daha konuşmamızı istiyorsun?
E2: Valla bir önceki kadar olursa iyi olur.
E1: Şimdi bu kayıt devam ederken Simge’ye mesaj yazıp sorsak?
E2: Olur.
E1: Olur mu?
E2: Olur.
K: Uyuyordur Simge muhtemelen.
E1: O da dese sabah sabah bunun için mi...
E2: Şu saatte uyuyordur.
E1: Uyusun.
K: Kesin uyuyordur.
E2: Birazdan kalkar.
K: Nasılmış artık uyku düzeni?
E2: Altı da kalkıyormuş. Bir de şimdi çok köpek havlıyor, çok sinek var diyor. İlaçlama yapıyorlarmış o yanını da hiç sevmiyorum. Yazlık yerlerde olur hani.
E1: Sabah da zor kalkacaklar. Bir süre hadi durdun yatakta ne kadar süre duracaksın.
K: Giriyor muymuş denize?
E2: Denize daha girememişler ama deniz güzel.
E1: Sıcaklık yeterli seviyede mi?
E2: Hava diyor Simge diyor biraz esiyor diyor ama Simge öyle diyorsa bence çok şey değil yani kötü değil hava. Ne kadar esebilir abi Çeşme’desin Allah aşkına haziran ayı.
E1: Bu yaz bir de Türkiye sıcak olacak değil mi?
K: Bunları Simge dinleyecek mi bilmiyorum ama?
E2: Dinleyecek
E1: Dinleyecek. Doğru pardon.
K: Simgecim...
E1: Sabri tüm iyi niyetiyle diyor aslında.
K: Kesinlikle
E1: Ne diyorsa doğrudur.
E2: Tabi Simge esiyor diyorsa gayet öyledir. Yani kuzeyden de esiyor olabilir.
K: Poyraz.
E1: Kesin Yunan işi.
E2: Yunanlardan. Evet zaten karışık oralar abi.
E1: Karışık.
K: Siz şimdi Ayvalık’ta kaç gün kalacaksınız üç dört gün falan herhalde...
E1: Öyle bir şey daha onu ayarlamadık ama... Üç dört gün kalsak iyidir.
K: Ben sana yollayacağım o şeyleri... Barış’ın bir arkadaşı var liseden Sezil diye onun annesi babası da Burhaniye’ye taşındılar. Onun babası da baya böyle kampçı falan bir adam hatta bir ara turist böyle şey yerli yabancı turist ağırlıyordu. Böyle bir kampı vardı onu sordum ben. Bu birkaç tane bana şey söyledi butik hotel. Hatta Ayvalık’ta bir yer varmış eşiyle orada kalmışlar, Sümeyye biraz fiyatı pahalı dedi. Aslında pahalı değil ama on iki yaşından küçük çocukları almıyorlar.
E2: Dolara vurunca bir şey yok.
K: On iki yaşından küçükleri almıyorlar öyle olunca...
E1: Butik olunca tabi adam seçme davranıyor.
K: Butik hotellerin hepsi değil aslında burada da öyle ama mesela bak o bölgede çoğu çocuk alıyor. Çünkü insanlar çocuklu gidiyor Türkiye’de. Buradaki gibi hani... Türkiye’de de bırakıp gidenler var da bizim arkadaşlardan. Ama o otel çok güzel gerçekten Sezil’in dediği.
E2: Ama o biraz daha şeyde Ayvalık’tan yukarda.
K: Öbür tarafta kaz dağlarına yakında galiba.
E2: Edremit tarafında.
E1: Orası güzelmiş.
E2: Oralar da güzel evet.
K: Yani bir kaç tane şey gösterdi...
E2: Bizim memleketler oralar. Ama dağları aşman lazım. Biz köy çocuğuyuz.
E1: Aşarız abi.
K: Cihangir’in...
E1: Cihangir.
E2: Cihangir geçen gün...
K: Onlar şeye geçmişler ya Çanakkale’ye herhalde.
E1: Çanakkale’ye mi bilmiyorum.
K: Bayram da Çanakkale'de olacağız diyordu.
E1: Geçen gün ben buraya geliyorum dedi. Evi özledim diye yazdım Facebook’a Gözde bana mesaj yazmış “Barış iyi yolculuklar”.
K: Bana da Allah kavuştursun gülüm. Simge bana gülüm diyor.
E1: Gözde.
K: Ay şey Gözde ben de gülüm lafını biraz şey bulurum arabesk bulurum eskiden beri böyle gülüm yavrum...
E1: Zannetmiş ki o tarafa geliyoruz dedim yok ben bir yerdeydim bir hafta.
K: Bende Barış’a diyorum ki Gözde diyorum bana Allah kavuştursun yazmış ama niye yazdı acaba sonra anladık ki o Türkiye’ye gidiyormuş zannetmiş.
E1: Neyse orada mesajlaştık işte ben dedim yani buradaydım burada bir seyahat yaptım dedim.
K: E biliyor senin gideceğini.
E1: Ama canım hatırlamıyor...
K: Çünkü senin gittiğinin ertesi günü onlar Cihangir ‘i havaalanına bıraktılar.
E1: Ha doğru geldiler doğru doğru.
K: Bize uğradılar bir yarım saat kırk dakika görüşelim diye kızlarla buradan gittiler dedim biz Barış’ı dün bıraktık Gözde dedim.
E1: Neyse sonra bana fotoğraf gönderdi Cihangir ile künefe yiyorlarmış.
E2: Hadi ya.
E1: Tabi oranın artık gece yarısı.
K: Ben seni götüreceğim Barış bir künefeciye Ankara'da of
E1: Ben de yazdım oldu mu şimdi.
E2: Seviyor musun sen künefe?
E1: Künefesine göre değişebilir.
K: Ama burası acayip. Yani Ankara’ya gelirseniz sizi de götüreceğim Sabri’yle. İnşallah. Benim kuzenim götürdü amcamın oğlu geçen sene.
E1: Sabri İzmir’den öteye gitmiyormuş.
K: Gece saat iki üç falan tıklım tıklım dolu. Yani o kadar...
E2: O kavga çıkan yerde miydi?
K: O kavga çıkan yerde. Onun ilerisinde çıktı kavga da. O kadar bu... Çocuk bana omuz attı ya. Ya o kadar değişik sunuyorlar ki, süt getiriyorlar önce masaya böyle küçük bardaklarda süt. Sonra Antep fıstığı vesaire getiriyorlar. Menüsü o kadar değişik ki yani Künefenin ben böyle on beş yirmi çeşit olduğunu bilmiyordum. Hani künefe dediğin peynir ve kadayıf olur. Ama bunlar aynı şekilde farklı yani aynı malzemeyi kullanıyorlar farklı şekillerde sunuyorlar künefeyi. O kadar ilginç şeyler geldi ki bana...
E1: Sonra gideceğiz işte ben yiyeceğim Sümeyye bakacak.
E2: Neden Sümeyye yemiyor mu?
E1: E öyle olacak yani.
K: Birkaç çatal ancak... Gündüz gidersek yiyebilirim daha çok.
E2: Niye gece yeniliyor peki onu anlayamadım.
K: İnsanlar çünkü akşam yemeği yiyorlar...
E2: Siz niye gece gidiyorsunuz?
K: Beni gece götürdüler. Amcamın oğlu işten çıkmıştı...
E1: Kız yatacak biz gecelere akacağız
E2: Ama şimdi evde şey var alt katta anneanne var.
K: Tabi canım biz bırakırız.
E1: Yani artık gündüz de dolaşıyoruz biz.
K: Tabi tabi gündüz dolaşıyoruz zaten.
E2: Düşünsene çarşıya gidersiniz... Güzel olur çarşı. Çarşıyı dolaşırsın.
K: Ben pazara gitmeyi çok özledim.
E2: Kahve içmeye gidersiniz, pazara gidersiniz.
K: Zeynep Lale’yi götüreceğim özellikle pazara.
E2: Nereye?
K: Pazara. Bizim oradaki Çankaya pazarına.
E1: Ne güzel.
K: Evet biz Barışla şey Zeynep Lale’yi yatırıp...
E2: Benim hoşuma gidiyor bu Amerika’dan oraya gidip de böyle dolaşmak, insanlara bakmak. Vallahi billahi hoşuma gidiyor. Tabi kalırsan yedi hafta biraz şey oluyorsun ama...
K: Kesinlikle özgürlük
E1: Ben biraz endişeliyim ya açıkçası. Endişe değil de yani şey beni üzüyor yani gidince ne göreceğim diye düşünmek. İnsanların mutsuz olduğu bilmek... Çok değişti yani sonuçta iki bin altının yedinin Türkiye’siyle şimdikisinin arasında dağlar kadar fark var.
K: Barış bir de biz ama olgunlaştık işte. Olaylara farklı bakıyoruz biraz daha.
E2: O zamanın Türkiye’si başkaydı anlaşılan şu an hani bileyim doksanları da az çok biliyoruz.
K: Bir umuttur insanı yaşatan
E2: Bak Bunlar hep pozitif gidiyor bizim araştırmaya çünkü bak çok güzel şeyler söylüyoruz.
K: Ama bu benim mottom ya. Yani gerçekten
E1: Motto dedi abi şimdi.
K: Bu benim hayat felsefelerimden biri
E2: Türkçe mi onu da bilmiyorum.
E1: Değil.
K: Onu Türkler de kullanıyor ama.
E2: Çünkü Türkler kullanıyor abi motto.
E1: Türk dil kurumu yazıyorsa yazıyor ama yazmıyorsa...
K: Yazıyorsa yap Barış. Bizim Cem neydi soyadı? Cem Deveci diye introduction to politics dersimize giren ilk sınıfta ilk dönem ilk sınıf bir hocamız vardı yeşil rengi çok seviyordu gri yeşil hâkî yeşil. Sürekli yeşil giyiyordu. Ayakkabı yeşil çorap yeşil pantolon yeşil kazak yeşil.
E1: Tahta bir çanta yeşil.
K: Aynen öyle. Birkaç öğrencinin de tabi herkesin danışmanı var. Bu da birkaç öğrencinin danışmanı. Bizden kimin danışmanıydı Cem? Bilmiyorum.
E1: Bilmem belki benim danışmanım olabilir.
K: Belki. Sen mi gittin acaba odasına bir gün? Tam da ders seçimi zamanı falan. Gitti barış işte odasına gitmiş. İşte anlatıyor Barış. Barış da çok organize ve disiplinli titiz olduğu için işte hocam şunu alacağım bunu alacağım neyse şöyle yapacağım. Bakmış Barış’a; Barış yazıyor mu kitapta? O da kitap dediği de tüzük işte. Şeyin bölümün kuralları. Yazıyor mu? Yazıyorsa yap. Hani bizim klasik o zamandan beri. Barış’cım yazıyor mu?
E1: Yazıyor mu kitapta?
K: Yazıyorsa yap. Adamın danışmanlığı buydu yani bize.